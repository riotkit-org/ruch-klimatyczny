+++
title = "Extinction Rebellion Polska"
date = "2014-04-09"
aliases = ["about-us","about-hugo","contact"]
+++

* {{< link name="Facebook" url="https://www.facebook.com/xrwroclaw/" >}}
* {{< link name="Więcej informacji" url="https://extinctionrebellionpl.wordpress.com/" >}}

Stoimy w obliczu bezprecedensowego globalnego zagrożenia. Działalność ludzi powoduje szóste, największe wymieranie w historii planety. Stanowisko nauki i ONZ jest zgodne: aby uniknąć niekontrolowanych zmian klimatu prowadzących do przegrzania Ziemi i zagłady, należy jak najszybciej obniżyć emisje gazów cieplarnianych do zera netto.

Polska nie jest samotną wyspą. Klimat nie zna granic. Gospodarka, będąca źródłem naszego obecnego dobrobytu, jest bardziej uzależniona od stanu środowiska, niż się powszechnie sądzi. Światowy kryzys dotknie także i nas. Dlatego żądamy natychmiastowego przeciwdziałania wymieraniu!

Opóźnianie pilnej i nieuchronnej transformacji spowoduje tylko wzrost kosztów dla każdego z nas. Dlatego:

- Domagamy się informowania i edukowania, poprzez media i szkoły , o zagrożeniach wynikających z ocieplenia klimatu i zniszczenia środowiska naturalnego. Domagamy się pełnego i wyczerpującego informowania społeczeństwa o działaniach, które muszą być podjęte przez państwo, obywateli, samorządy i przedsiębiorstwa. Domagamy się prowadzenia polityki klimatycznej opartej o aktualny stan wiedzy naukowej.
- Domagamy się by polskie władze, wspólnie z innymi krajami, natychmiast rozpoczęły efektywne działania prawne i polityczne prowadzące do redukcji emisji gazów cieplarnianych do zera netto w 2025 roku. Domagamy się reformy gospodarki w takim kierunku, by zasoby odnawialne były eksploatowane w tempie pozwalającym na ich całkowite odtwarzanie się.
- Spełnienie tych żądań wymaga wysiłku całego społeczeństwa o skali i intensywności porównywalnej do mobilizacji w obliczu wojny. Dzisiejsze rządy nie są wystarczająco zdeterminowane do podejmowania zdecydowanych, szybkich i długoterminowych działań niezbędnych do ratowania Ziemi. Dlatego domagamy się udziału społeczeństwa w podejmowaniu kluczowych decyzji, na przykład w formie panelu obywatelskiego.

{{< youtube 4sE5C36Iqkg >}}